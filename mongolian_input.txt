Малын индексжүүлсэн даатгалд төр оролцох шаардлагагүй бөгөөд даатгалын нөхцөлийг ойлгомжтой, малчдад хүндрэлгүй байдлаар тохируулах, малчны хөгжлийн өөрчлөлтийг дэмжих байдлаар хуульд өөрчлөлт оруулах саналыг гишүүд илэрхийлж байсан. Ийнхүү гишүүд асуулт асууж, хариулт авсны дараа Байнгын хорооноос бэлтгэн ирүүлсэн зарчмын зөрүүтэй зургаан саналын томьёоллоор санал хураалт явуулах байсныг хойшлууллаа. Нийслэлийн Засаг дарга бөгөөд Улаанбаатар хотын Захирагч Х.Нямбаатар болон Улаанбаатар метро төслийн холбогдох албаныхан БНСУ-ын Эксим банкны Эдийн засгийн хөгжил, хамтын ажиллагаа хариуцсан дэд Ерөнхийлөгч Үм Сүн Ён, Дэд бүтцийн санхүүжилтийн албаны захирал Ли Ки Сү нартай уулзлаа.